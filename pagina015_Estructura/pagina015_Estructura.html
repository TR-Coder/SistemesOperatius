<!DOCTYPE html>
<html lang="ca">

<head>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
	<title>Document</title>
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Open+Sans:wght@300&family=Oswald&display=swap" rel="stylesheet">
	<link rel="stylesheet" href="../estils/reset.css">
	<link rel="stylesheet" href="../estils/estils.css">
</head>

<body>

	<h2>Gestió d'arxius/Estructura</h2>

	<h3>Aprofitament de l’espai disponible</h3>
	<p>
		Els arxius es van gravant i esborrant, generant-se buits que cal reutilitzar.
		Enlloc de gravar-se de manera consecutiva en disc/ssd, els arxius se subdividixen en una sèrie de blocs amb l’objectiu d’aprofitar al màxim l’espai disponible.
	</p>
	<p>
		La següent successió de figures representa un disc on anem gravant i esborrant programes.
		Inicialment tenim tot l’espai buit i disponible per a gravar programes.
	</p>

	<figure>
		<img src="imatges/Aprofitar espai 1.png" />
	</figure>

	<p>
		Suposem que graven els programes roig, blau, verd, groc i gris.
		Segons els gravem van ocupant un darrere de l’altre l’espai disponible.
	</p>

	<figure>
		<img src="imatges/Aprofitar espai 2.png" />
	</figure>

	<p>
		Suposem que esborrem el programa blau i el groc, per la qual cosa s’allibera l’espai que tenen ocupat.
		Fixem-nos que si ara volem gravar el programa rosa no podrem fer-ho ja que no hi ha prou espai consecutiu on càpiga.
	</p>

	<figure>
		<img src="imatges/Aprofitar espai 3.png" />
	</figure>

	<p>
		Canviem d’estratègia.
		Dividim el disc en blocs (sectors) de la mateixa longitud i els programes també.
		Observem que ara el programa rosa ja cap.
		També s'observa que el programa rosa ocupa tres blocs sencer però que hi ha un tros del quart bloc que se desaprofita (fragmentació interna)
	</p>

	<figure>
		<img src="imatges/Aprofitar espai 4.png" />
	</figure>


	<h3>Clústers</h3>

	<p>
		En general, un sistema d’arxius és com una gran taula on s’anota com és la jerarquia de directoris, els arxius que conté cadascun d’ells i una relació dels sectors/pàgines on trobar les diferents parts que formen els arxius.
		Ara vorem que la relació no és de sectors o pàgines sinó de clústers.
	</p>

	<p>
		La capacitat d’un sector de disc sol ser de 512 bytes, això implica que una unitat de d’1TB necessitaria de 1024·1024·1024·1024 / 512 sectors.
		Com es veu es una xifra enorme que, en la pràctica, és molt costosa de gestionar.
	</p>


	<p>
		Per a reduir esta xifra, cadascun dels blocs en què es dividix un arxiu no correspon a un sector/pàgina sinó a un clúster que és la unitat mínima d’informació que es grava i llig en un disc/ssd.
		Un clúster, conegut també com a unitat d’assignació, està format per un determinat nombre de sectors consecutius en el cas del discos durs i de pàgines en el cas dels SSD.
		Les dimensions d’un clúster sol variar entre 512 bytes i 4K depenent del sistema d’arxiu i de la capacitat del disc.
	</p>

	<p>
		Amb l’ús del clúster com a unitat d’emmagatzemament guanyem en eficàcia però a costa de perdre certa capacitat d’emmagatzemament.
		Això passa perquè la dimensió d’un arxiu no sol ser múltiple d’un clúster per la qual cosa sol quedar sempre un espai en l´últim clúster de l’arxiu que no es pot aprofitar.
		És el que es coneix com a fragmentació interna.
		Per posar un exemple, suposem un clúster de 4KB.
		Una arxiu de 4KB ocuparà els 4KB del clúster. Una arxiu de 4KB + 1B ocuparà 2 clústers, o siga 8KB, desaprofitant-se la quasi tot l’espai del segon clúster.
	</p>
	<p>
		En la taula dels sistema d’arxius es graven doncs els clústers on podem trobar els diferents fragments dels arxius.
		És responsabilitat del sistema d’arxius mantindre esta taula actualitzada i portar un registre dels clústers lliures per tal d’assignar-los quan siga necessari.
		Com hem dit al començament del punt també és feina del sistema d’arxius mantindre l’estructura jeràrquica de directoris.
	</p>


	<h3>Particions</h3>

	<p>
		Els discos durs i les unitats basades en memòries flash (SSD, USB i les targetes de memòria) permeten subdividir el seu espai d’emmagatzemament en parts més menudes anomenades particions.
		Cada partició és un espai d’emmagatzemament independent dins del mateix dispositiu que és vist pel sistema operatiu com un dispositiu físic independent.
		D’esta manera un disc dur amb 3 particions es vist pel sistema operatiu com a 3 discos durs independents.
		Una partició és una subdivisió i quan es crea, per ella mateixa, no conté cap sistema d’arxius que puga albergar dades.
	</p>

	<p>
		Podem tindre un única partició que ocupe tot l’espai disponible o crear múltiples particions amb diferents mides.
		Una unitat ha d’estar sempre particionada. Si pel que siga una part de de l’espai disponible de una unitat no està assignat a cap partició és un espai d’emmagatzemament que no es pot utilitzar, és com si no estiguera i s’anomena espai no assignat.
	</p>


	<p>
		Hi ha diferents raons per a crear múltiples particions:
	</p>
	<ul>
		<li>
			Tindre més d’un sistema operatiu. Cadascun estarà allotjat en una partició diferent i permetrà tindre un espai propi i diferenciat que no interferirà amb l’altre.
		</li>
		<li>
			Separar programes i dades. Per exemple podríem tindre un partició per a instal·lar el sistema operatiu i els programes, una per a dades i un altra per a les còpies de seguretat.
			Està separació permet reinstal·lar el sistema operatiu i els programes en la seua partició tenint les dades intactes en les altres particions.
		</li>
		<li>
			Particions especials. És habitual que durant el procés d’instal·lació d’un sistema operatiu s’hagen de crear particions especials que este utilitze per al seu funcionament intern o guardar informació per recuperar el sistema en cas d’errors.
		</li>
	</ul>

	<p>
		La informació de les particions està gravada en el propi dispositiu en l’anomenada <strong>taula de particions</strong>.
		Les taules de particions més usades són la taula de particions <strong>MBR</strong> (Master Boot Record) i la <strong>GPT</strong> (GUID Partition Table o Global Unique Identifier Partition Table).
		Estes taules contenen la informació d’on comença i acaba cada partició.
	</p>
	<p>
		GPT és més moderna i supera a MBR ja que este últim està limitat a un màxim de 4 particions on cadascuna no pot superar els 2TB, a banda està més preparat a detectar i recuperar-se d’errors ja que GPT emmagatzema múltiples còpies en varies particions, de manera que si una taula de particions es corromp s’utilitzen les altres per a intentar reparar-la.
	</p>

	<h3>Volums</h3>

	<p>
		Com hem dit una partició és un tros de disc/ssd independent que no conté dades.
		Si volem que una partició continga dades l’hem de formatar, o siga preparar la partició perquè treballe amb un sistema d’arxius en particular.
		Quan una partició està formatada s’anomena un <strong>volum</strong>.
	</p>

	<p>
		Podem entendre un volum com un àrea d’emmagatzemament i este àrea pot englobar una única partició o més d’una, que fins i tot, no ha d’estar necessàriament en el mateixa unitat.
	</p>

	<p>
		Quan s’instal·la un sistema operatiu podem deixar que l'instal·lador cree automàticament les particions i els volumns que considere o crear-les nosaltres manualment i després instal·lar el sistema operatiu en una d’elles.
	</p>

	<p>
		En moltes ocasions els termes de dispositiu, partició i volum se solen confondre i utilitzar-se com a sinònims ja que els volums solen tindre les dimensions d’un disc o d’una partició.
	</p>

	<h3>Bootloader</h3>

	<p>
		Quan premem el botó d’encesa d’un ordinador es posa en marxa un programari que realitza dos tasques.
		La primera és un procés anomenat POST que s’encarrega de comprovar el maquinari que està instal·lat i d’inicialitzar-lo.
		La segona és el procés de buscar en memòria secundària i de posar en marxa el sistema operatiu.
	</p>

	<p>
		Este programari està gravat en un xip (firmware) que ve de fàbrica en la pròpia placa base i pot ser de dos tipus: <strong>BIOS</strong> i <strong>UEFI</strong>.
	</p>

	<p>
		La BIOS (Basic Input Output Sytem) és el més antic i està dissenyat per a treballar amb particions MBR.
	</p>
	<p>
		La UEFI (Unified Extensible Firmware Interface) és una evolució més moderna de la BIOS i la que s’utilitza en els ordinadors actuals i està dissenyada per a treballar amb particions GPT, encara que per compatibilitat pot treballar amb particions MBR.
	</p>

	<p>
		Quan s’instal·la un sistema operatiu (Windows, Linux, MacOS) en una partició GPT, el procés d’instal·lació crearà una partició especial anomenada <strong>ESP</strong> (EFI System partition) que està formatada en FAT32.
		Està partició és independent del sistema operatiu i emmagatzema el <string>bootloader</string> o carregador d’arrancada que és el programa que carrega la BIOS a l’arrancar l’ordinador i s’encarrega de començar el procés de càrrega del sistema operatiu.
	</p>

	<p>
		En el cas de MBR no existix cap partició especial, tant la taula de particions com el bootloader estan gravats directament en el sector 0 en cas dels discos durs i en pàgina 0/bloc 0 en el cas dels SSD.
	</p>


	<h3>Exemples d'esquemes de particions</h3>

	<h4>Windows</h4>
	<p>
		En Windows, als volums se’ls assigna una lletra començant per la C.
		Es comença per la C perquè les lletres A i B s’utilitzaven per a referir-se a les obsoletes disqueteres.
	</p>

	<p>
		La següent figura mostra l’esquema estàndard de particions en Windows 10.
		La primera partició és la de recuperació que utilitza Windows per a restaurar la configuració de fàbrica del sistema operatiu en casos d’error del sistema operatiu.
		La partició ESP és la partició especial EFI que permet arrancar el sistema.
		L’altra partició correspon a la unitat C: on està el sistema operatiu, els programes i les dades de l’usuari.
		Com es veu està formatada amb NTFS.
	</p>

	<figure>
		<img src="imatges/Particions Windows.png" />
	</figure>


	<h4>Linux</h4>

	<p>
		Quan un dispositiu, com un disc o un ssd, es connecta al sistema, Linux li associa un arxiu especial a través del qual els programes i el propi sistema operatiu es poden comunicar (llegir/escriure) amb ell.
		Estos arxius s’anomenen <strong>arxius de dispositiu</strong> i estan ubicats en el directori <strong>/dev</strong>.
	</p>

	<p>
		El nom d’este arxiu es crea seguint estes regles:
	</p>

	<ul>
		<li>
			En el cas dels discos durs, USB i SSD SATA:<br>
			El nom del dispositiu és <strong>sd</strong> seguit per una lletra. Esta lletra és la <strong>a</strong> per al primer dispositiu que detecta, <strong>b</strong> per al segon i així successivament.
			A continuació de la lletra va un nombre que indica el nombre de la partició.<br>
			Per exemple: /dev/sda1 correspon a la partició 1 del dispositiu a.
		</li>
		<li>
			En el cas de dispositius SSD NVMe:<br>
			El nom del dispositiu és <strong>nvme</strong> seguit per un nombre que, començant pel <strong>0</strong>, identifica el controlador del dispositiu.
			Així nvme0 seria el primer controlador NVMe, nvme1 seria el segon, etc. A continuació, va la lletra <strong>n</strong> seguida d’un nombre, començant per l’<strong>1</strong>, que indica el nombre de dispositiu en el controlador.
			A continuació, va la lletra <strong>p</strong> seguida pel nombre de la partició.<br>
			Per exemple: /dev/mvme0n1p3 és la partició 3 del dispositiu 1 del controlador 0.
		</li>
	</ul>

	<p>
		En Linux, per a poder accedir a un sistema d’arxius, este s’ha de muntar. Este procés consistix en adjuntar l’arbre de directoris del sistema d’arxius d’un volum a l’arbre de directoris del sistema en un directori determinat anomenat punt de muntatge.
	</p>

	<p>
		Per exemple, si la partició /dev/sda5 està muntada en /usr/ significa que tots els arxius i directoris que estan en /dev/sda5 s’accedixen entra dins del directori /usr/
	</p>

	<p>
		A continuació, mostrarem un esquema de particions típic de GNU/Linux.
		Observem que la unitat /dev/sda ha sigut dividida en tres particions sda1, sda2 i sda3.
		La partició sda1 és la partició especial ESP formatada a FAT32.
		La partició sda2 conté tot el sistema operatiu, programes i dades de l’usuari.
		La partició 3 és una partició especial anomenada swap que Linux utilitza quan no hi ha prou memòria RAM per a executar els programes i fa servir esta partició com a memòria virtual, que ve a ser com una extensió de la RAM feta en el disc.

	</p>

	<figure>
		<img src="imatges/Particions Linux.png" />
	</figure>

	<h4>Android</h4>

	<p>
		En la següent figura mostrem les particions estàndard del sistema operatiu Android. Seguixen un esquema GPT.
	</p>

	<figure>
		<img src="imatges/Particions Android.png" />
	</figure>

	<p>
		La seua funció és:
	</p>

	<ul>
		<li>
			/data<br>
			Conté totes les dades de l’usuari (aplicacions, jocs, arxius descarregats).
			Esta partició és la memòria interna del telèfon que pot aprofitar l’usuari.
			És per això que la memòria interna que veu l’usuari és menor que la indica el fabricant quan ven el mòbil.
			Quan es restaura el telèfon de fàbrica estem eliminant les dades que hi ha en esta partició.
		</li>
		<li>
			/boot<br>
			És la partició d’arrancada del sistema on està el bootloader i el kernel Linux.
		</li>
		<li>
			/cache<br>
			Guarda informació que l’usuari accedix freqüentment amb l’objectiu que la càrrega de dades freqüents siga més ràpida.
		</li>
		<li>
			/system<br>
			Conté els arxius del sistema operatiu.
			També inclou la interfície d’usuari d’Android i les aplicacions preinstalades del dispositiu.
		</li>
		<li>
			/recovery<br>
			S’utilitza per a tasques de manteniment i recuperació de dades.
			Permet iniciar el sistema en mode de recuperació.
		</li>
		<li>
			/misc<br>
			Inclou informació de l’operador telefònic, sobre la configuració del sistema i del maquinari, ajustos de regió, etc.
		</li>
		<li>
			/sdcard<br>
			Equivalent a /data però en la targeta microSD.
		</li>
	</ul>